# it-challenges-1-startbestanden-SportFusion-redesign

In deze opdracht krijgen jullie de kans om jullie webdesignvaardigheden te verbeteren door een bestaande “oude” website om te bouwen naar een moderne, professionele Bootstrap-website. Jullie zullen leren hoe je Bootstrap kunt gebruiken om de algehele uitstraling en functionaliteit van een website te verbeteren.

## Doel van de opdracht

Het doel van deze opdracht is tweeledig. Allereerst zullen jullie vertrouwd raken met het Bootstrapframework en leren hoe je het kunt toepassen om een website op te frissen. Ten tweede zullen jullie leren hoe je een bestaande website op een gestructureerde en efficiënte manier kunt omzetten naar een nieuw
ontwerp zonder de bestaande inhoud te verliezen. Het is niet de bedoeling dat je met een theme of template gaat werken, maar dat je zelf snel een pagina opbouwt met als basis Bootstrap. Het gebruik van snippets of kleine voorbeelden is uiteraard wel
toegestaan.

## Taken en vereisten

### Analyse van de bestaande website

Begin met een grondige analyse van de bestaande website. Identificeer de structuur, pagina’s, elementen, stijlen en functionaliteiten.

Bekijk het bestaande kleurenpalet, de gebruikte lettertypen en de algemene stijl van de website. Je mag zelf creatief zijn, maar het is wel de bedoeling dat je de huisstijl kleuren behoudt van “SportFusion Camp”. Versterk elementen met deze kleuren om accenten te leggen bijvoorbeeld.

### Bootstrap implementatie

Pas Bootstrap toe om de stijlen en lay-out van de website te upgraden. Maak gebruik van de Bootstrap-grid om de responsiviteit van de site te waarborgen. Download Bootstrap en integreer deze mappen in jouw project.

### Herontwerp van componenten

Herontwerp de navigatiebalk, knoppen, formulieren en ga op zoek naar andere leuke pagina-elementen met behulp van Bootstrap-componenten en klassen. Zo kun je bijvoorbeeld de sportkampen met cards maken. Voor de voetbalkampen kun je best eens een kijkje nemen bij het “pricing example” bijvoorbeeld. Zelf een beter idee... doen!

### Responsive design

Zorg ervoor dat de website er goed uitziet en goed werkt op verschillende schermgroottes, zoals mobiele apparaten, tablets en desktops.

### Behoud van inhoud

Verplaats de bestaande inhoud naar de nieuwe Bootstrap-structuur zonder verlies van gegevens. Uiteraard mag je zelf voor een nieuwe schikking/lay-out kiezen.

### Verbeterde functionaliteit

Voeg indien nodig verbeterde functionaliteit toe aan de website met behulp van Bootstrap-componenten zoals modals, carrousels of navigatie-dropdowns indien nodig.

### Optimalisatie en testen

Zorg ervoor dat de site optimaal presteert en test deze grondig om eventuele bugs, broken links of weergaveproblemen op te lossen.

Vergeet niet afbeeldingen te verkleinen (resizen). Dit is soms nodig om ze beter aan te passen aan de weergave op een website of om de bestandsgrootte te verkleinen voor snellere laadtijden of voor andere doeleinden zoals SEO.

Er zijn tal van online tools beschikbaar waarmee je afbeeldingen kunt uploaden en hun grootte kunt aanpassen. Populaire opties zijn onder andere "TinyPNG" "ResizeImage.net" en "Resize Your Image." Deze tools zijn doorgaans eenvoudig in gebruik en vereisen geen installatie.

## Beoordeling

Jullie zullen worden beoordeeld op jullie vermogen om de bestaande website effectief over te zetten naar een Bootstrap-gebaseerd ontwerp, waarbij de inhoud en functionaliteit behouden blijven. Let op de consistentie en responsiviteit van het nieuwe ontwerp en zorg ervoor dat de website professioneel oogt.
